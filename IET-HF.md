A projekt a harmadik féléves Szoftver projekt laboratórium keretein belül készült, melyben a jelenlegi csapatunk több tagja is fejlesztő volt.

## Alkalmazás rövid leírása
Az alkalmazás egy egyszerűbb társasjáték, amelyben minden játékosnak egy speciális képességgel rendelkező karaktere van.
A játék célja, hogy ezekkel a karakterekkel megtaláljuk és begyűjtsük a pályán elrejtett jelzőrakéta alkatrészeit úgy, hogy közben egyik szereplőt sem veszítjük el.
Ehhez számos leselkedő veszéllyel találkozhatunk, többek között a medvével, amellyel való találkozás egyből véget vet a játéknak vagy a hóviharral, ami körönként csökkenti a testhőnket.
Ezek elhárításához van lehetőségünk különböző épületeket építeni és segítségünkre szolgáló tárgyakat használni.
Továbbá a játék során három különböző mezőre tudunk lépni: stabilra, amelyen bármennyi szereplő tartózkodhat, instabilra, amelyen maximum adott számú, illetve lyukba, ami szintén a testhőnket csökkenti.
A játék akkor ér véget, ha az összes játékosnak sikerül egy mezőre jutnia úgy, hogy a rakétaalkatrészek birtokában vannak és összeszerelik azt.

## Választott feladatok
Az elvégzendő feladatok során nagyrészt a UI-tól független üzleti logika tesztelésére koncentrálunk, amelyhez a következő módszereket alkalmazzuk:
- Maven keretrendszer beüzemelése
- Statikus kód analízis (SonarLint)
- Egységtesztek készítése (jUnit)
- BDD tesztek (Cucumber)
- Manuális tesztek
